# TaskWork
תוכנית 1:
כתבו פונקציה הקולטת מהמשתמש עשרה מספרים, ומדפיסה על המסך את המספרים הגדולים מהממוצע. 

תוכנית 2: 
ניתן לכתוב מספר טלפון סלולרי ישראלי באופן תקין במספר צורות: עם הסימן מקף (-) אחרי הקידומת ובלעדיו, עם קידומת בינלאומית ובלעדיה. לדוגמה, כל הפורמטים הבאים הם צורות של אותו מספר: 
1.	0504730464
2.	050-4730464
3.	972504730464
כתבו פונקציה המקבלת מחרוזת כלשהי כפרמטר קלט, ובודקת האם המספר הוא מאחד הפורמטים שצוינו מעלה. אם לא, הפונקציה מחזירה מחרוזת ריקה. אם כן, הפונקציה מנרמלת את המספר לפורמט מספר 2. 
קלט לדוגמה יכול להיות 0501234567, 972501234567, או 050-1234567. בכל אחד מהמקרים הנ"ל, הערך המוחזר צריך להיות 050-1234567. 

תוכנית 3: 
כתבו פונקציה המקבלת מערך של מספרים, ומחזירה מערך של מספרים ללא כפילויות. כלומר, אם המערך המקורי הוא {1,4,7,1,8,9,2,1,3,8,0}, המערך המוחזר יהיה {1,4,7,8,9,2,3,0}. 

תוכנית 4: 
מערך של מספרים שלמים ייקרא "מערך עולה-יורד" אם מתחילת המערך עד למקום (אינדקס) מסוים איברי המערך הם סדרה עולה, וממקום זה ועד לסוף המערך איברי המערך הם סדרה יורדת. המקום הזה נקרא "פסגה". לדוגמה, המערך {1,3,6,11,10,9,4,2,0} הוא "מערך עולה-יורד", האינדקס של ה"פסגה" הוא 3.
כתבו פונקציה המקבלת מערך של מספרים שלמים ובודקת אם הוא "מערך עולה-יורד". אם כן – הפונקציה תחזיר את האינדקס של ה"פסגה". אם לא – הפונקציה תחזיר 1-. 

תוכנית 5: 
כתבו תוכנית המממשת את המשחק איקס/עיגול, באופן הבא.
-כתבו פונקציה בשם printBoard, שמקבלת מערך של charים בגודל 9, ומדפיסה את תשעת התווים שבמערך בפורמט של המשחק איקס/עיגול, כלומר שלוש שורות כשבכל שורה שלושה תווים. 

-כתבו פונקציה בשם isAvailable, המקבלת שני פרמטרים: מערך של charים, שהוא מייצג לוח המשחק, ו-int, שהוא מיקום מסוים במערך. אם מערך ה-charים, במיקום שנשלח, מכיל את התו X או 0, הפונקציה תחזיר false. אחרת היא תחזיר true. 

-כתבו פונקציה בשם getPostionFromUser, שמבקשת מהמשתמש להכניס את המיקום שבו הוא רוצה לצייר את הסמל שלו (האיקס או העיגול). האפשרויות של המשתמש למקם את הסמל הן 1-9 (ראו תמונה).  
אם המשתמש מכניס ערך שאינו בטווח של 1-9, יש להציג הודעת שגיאה מתאימה ולאפשר לו שוב ושוב להכניס ערך, עד אשר הערך המוכנס הוא בטווח המתאים. 
אם המשתמש מכניס ערך שנמצא בטווח התקין, אך מיקום זה כבר תפוס (יש בו כבר סמל איקס/עיגול), יש להציג לו הודעה מתאימה ולאפשר לו לנסות להכניס ערך שוב ושוב, עד אשר הערך המוכנס הוא של מיקום שפנוי. 

-כתבו פונקציה בשם checkWinner המקבלת כפרמטר מערך של charים, שמייצג את לוח המשחק, ובודקת האם יש מנצח למשחק. יש מנצח במידה ויש שלושה סמלים מאותו הסוג או בשורה, או בטור, או באלכסון. אם יש מנצח, הפונקציה תחזיר char שהוא הסמל של המנצח (X או 0). אם אין מנצח הפונקציה תחזיר את ה-char מינוס (-). 

-כתבו פונקציה בשם placeSymbolOnBoard, המקבלת שלושה פרמטרים: מערך של charים, שמייצג את לוח המשחק; int, שמייצג מיקום על הלוח; ו-char, שהוא הסמל של השחקן הנוכחי (X או 0). הפונקציה תבצע השמה של הסמל במיקום המתאים על הלוח ומיד לאחר מכן תדפיס את הלוח. לאחר מכן, הפונקציה תבדוק האם יש מנצח למשחק, ואם כן, תדפיס הודעה מתאימה. הפונקציה תחזיר true במידה ויש מנצח ו-false במידה ולא. 

-רק אחרי שכתבתם את כל הפונקציות הנ"ל, ניתן להתחיל לכתוב את הפונקציה הראשית. הסמל של השחקן הראשון יהיה X והסמל של השחקן השני יהיה 0. עליכם לזמן את הפונקציות שכתבתם קודם לכן על מנת לנהל את המשחק. 


תוכנית 6: 
כתבו תכנית הקולטת מהמשתמש משוואה ריבועית, כלומר מחרוזת מהצורה ax^2+bx+c=0,
ומדפיסה את הפתרונות של המשוואה. 
הנחיות: המשתמש צריך להכניס את המחרוזת בצורה הנ"ל, כאשר במקום a,b,c הוא כותב מספרים שלמים. כל שאר התווים חייבים להיות במקומותיהם (ה-xים, סדר חזקות יורד וגם "0=" בסוף). 
זאת אומרת, שהמשתמש אמור להכניס מחרוזת שנראית כך: 
3x^2+5x+12=0
-2x^2+8x-14=0
-x^2-9x+5=0
ניתן להניח שהמשתמש לא מכניס במקום a,b,c מספר עם נקודה עשרונית, אך יש לשים לב למצב בו הערך הוא אחד או מינוס אחד (כלומר, אחת מתוך a,b,c לא רשומה בכלל או שבמקום שבו היא אמורה להיות רשום '-').
פונקציה 1: עליכם לכתוב פונקציה שמוודאת שהקלט שהוכנס הוא תקין ועומד בפורמט של משוואה ריבועית. 
פונקציה 2: עליכם לכתוב פונקציה שמחלצת את הערך של הפרמטר a ומחזירה אותו
פונקציה 3: עליכם לכתוב פונקציה שמחלצת את הערך של הפרמטר b ומחזירה אותו
פונקציה 4: עליכם לכתוב פונקציה שמחלצת את הערך של הפרמטר c ומחזירה אותו
פונקציה 5: עליכם לכתוב פונקציה שמקבלת כפרמטרים ערכים עבור a, b ו-c, ומדפיסה את תוצאות המשוואה הריבועית. 
-לבסוף, כתבו פונקציה ראשית שעובדת כך: 
1.	מבקשת מהמשתמש להכניס מחרוזת המייצגת משוואה ריבועית וקולטת אותה לתוך מחרוזת. 
2.	שולחת את המחרוזת שהוכנסה אל פונקציה מספר 1, שתבדוק האם הקלט תקין. אם הקלט אינו תקין, יש להציג הודעה מתאימה ולסיים את התוכנית. 
3.	אם הקלט תקין, עליכם לשלוח את המחרוזת אל פונקציות 2, 3, ו-4 על מנת לחלץ את הערכים של a, b ו-c. 
4.	לאחר מכן עליכם לשלוח את a, b ו-c אל פונקציה 5, שתדפיס את התוצאות על המסך. 



תוכנית 7:
עליכם לכתוב משחק לניחוש קוד סודי המוגרל באופן אקראי. המערכת תגריל קוד סודי בן ארבע ספרות, הנמצאות כולן בטווח הערכים של 1-6. כלומר, הקוד 1354 הוא אפשרי, אבל 2378 אינו אפשרי. כמו כן, בקוד הסודי אין לא תופיע אף ספרה פעמיים. לדוגמה: הקוד 2235 הוא פסול. 
לאחר יצירת הקוד הסודי, המשתמש יידרש לנחש את הקוד הסודי, על ידי הקשה של 4 ספרות. לאחר כל ניחוש, המשתמש מקבל הודעה: כמה ספרות נוחשו באופן מדויק וכמה נוחשו באופן חלקי. 
ניחוש מדויק: המשתמש ניחש ספרה נכונה, אשר מופיעה במיקום הנכון. 
ניחוש חלקי: המשתמש ניחש ספרה נכונה, אך לא במיקום הנכון. 
לדוגמה: אם הקוד הסודי הוא 1354, והמשתמש ניחש 1253, תתקבל הודעה שיש שני ניחושים מדויקים (הספרות 1 ו-5), וניחוש אחד שהוא חלקי (עבור הספרה 3). 
דוגמה נוספת: עבור כל סודי 1234 וניחוש 4321, תתקבל הודעה שיש ארבעה ניחושים חלקיים. 
בתחילת התוכנית, למשתמש תוצג המשימה שלו, ולאחר מכן יבחר את מסלול הפעולה מבין הבאים: 
1.	מסלול קל: 20 הזדמנויות
2.	מסלול בינוני: 15 הזדמנויות
3.	מסלול קשה: 10 הזדמנויות
4.	מסלול מפתיע: מספר ההזדמנויות מוגרל בין הערכים 5-25. במקרה כזה, אין להדפיס למשתמש הודעה עם כמות ההזדמנויות שהוגרלה לו ואין להדפיס כמה נשארו לו אחרי כל סיבוב. 

יש לערך בדיקת תקינות לקלט (בחירת רמת קושי חוקית, הכנסת סיסמאות באורך 4 ספרות, כל הספרות בין 1-6). 
אם המשתמש הכניס ניחוש שמכיל ספרה יותר מפעם אחת, יש לקנוס אותו ב-2 הזדמנויות, ולהציג לו הודעה על כך. 
במידה ונגמרו למשתמש הזדמנויות הניחוש, והוא לא הצליח לנחש את הקוד, הקוד הסודי מודפס, והתוכנית מסתיימת בכישלון. 


